{
  "button_text": "অ্যাপ আপডেট করুন ও রেটিং দিন",
  "button_hints": "অ্যাপ সম্পর্কে আপনার মতামত জানিয়ে আমাদের অনুপ্রাণিত করতে 5 star রেটিং দিন ও অ্যাপের কার্যক্রম চালিয়ে নিতে আর্থিক সহযোগিতা করুন",
  "button_url": "https://play.google.com/store/apps/details?id=theoaktroop.appoframadan",
  "content_message": "আজ বুধবার ২ ফেব্রুয়ারি বাংলাদেশের আকাশে ১৪৪৩ হিজরি সনের পবিত্র রজব মাসের চাঁদ দেখা গিয়েছে। ৩ ফেব্রুয়ারি বৃহস্পতিবার থেকে শুরু হবে নতুন মাস। রজব মাস চারটি সম্মানিত মাসের মধ্যে অন্যতম। তাই আমাদের উচিত এই মাসের সম্মানে পাপকাজ থেকে বিরত থাকা। সম্মানিত মাস হওয়া ব্যতীত রজব মাসকে কেন্দ্র করে অন্য কোনো বিশেষ ইবাদত ও আমল নাই। যদিও এই মাসের বিভিন্ন ফজিলত ও আমল নিয়ে সবচেয়ে বেশি জাল কথাকে হাদীস বলে প্রচার করা হয়েছে।\n\nপবিত্র রজব মাসের আইয়ামে বীজের রোজাগুলো রাখতে হিবে যথাক্রমে ১৫, ১৬ ও ১৭ ফেব্রুয়ারি রোজ মঙ্গল, বুধ ও বৃহস্পতিবার এই ৩ দিন। আইয়ামে বীজের রোজা সম্পর্কে বিস্তারিত জানা যাবে এখান থেকেঃ\nhttps://hellohasan.com/2021/05/16/আইয়ামে-বীজ-রোজা-কবে-ফজিলত\n\nনবীজি (সা) রজব মাসে প্রচুর নফল রোজা রাখতেন। তাই আসুন আমরা সুন্নতের অনুসরণ করি। প্রচলিত ভিত্তিহীন মনগড়া আমল ও রেওয়াজগুলো বর্জন করি। পবিত্র রমজান মাস আসতে আর ২ মাস বাকি। আসুন আমরা রমজানের জন্য প্রস্তুতি নিই। রমজানের প্রস্তুতির বিষয়ে জানতে এই লিংকে ভিজিট করুনঃ\nhttps://hellohasan.com/2022/02/02/ramadan-preparation-রমজানের-প্রস্তুতি\n\nআমাদের দেশে রজব মাসের ২৭ তারিখকে লাইলাতুল ইসরা বা শবে মেরাজ হিসাবে উদযাপন করা হয়। হাদীস শরীফে মি'রাজের ঘটনা সম্পর্কে বিস্তারিত বর্ণিত হয়েছে। কিন্তু নিশ্চিত ভাবে এর তারিখ সম্পর্কে কিছু উল্লেখ করা হয় নি। এর থেকে বুঝা যায়, সাহাবীগণ ও তাবেয়ীগণের নিকট মেরাজের ঘটনা ও শিক্ষা গুরুত্বপূর্ণ ছিল। মেরাজের তারিখ এবং বছর বছর একে ঘটা করে উদযাপনের রেওয়াজ তখন ছিল না। মেরাজ কবে কোন তারিখে সংঘটিত হয়েছিল এ সম্পর্কে ঐতিহাসিকগণের বিভিন্ন মতামত পাওয়া যায়। যার মধ্যে ২৭ রজব একটি মত। তাই আমরা নিশ্চিত ভাবে ২৭ রজবকেই শবে মেরাজ বলব না এবং এই রাতকে বিশেষ ভাবে উদযাপনও করব না।\n\nউল্লেখ্য শবে মেরাজ উপলক্ষ্যে বিশেষ কোনো নামাজ বা রোজা রাখার নির্দেশনা ও এর বিশেষ ফজিলতের কথা হাদীস শরীফে পাওয়া যায় না। যেখানে মেরাজের তারিখ সম্পর্কেই হাদীস থেকে নির্ভরযোগ্য সূত্রে নিশ্চিত ভাবে জানা যায় না। এর থেকেই বুঝা যায় প্রতি বছর মেরাজের দিবসে সাহাবীগণ ও তাবেয়ীগণ কোনো বিশেষ আমল করতেন না। \n\nকিছু লোক এই রাতে বিশেষ ফজিলতের উদ্দেশ্যে বিশেষ নামাজ ও পরদিন রোজা রাখেন। তারা যুক্তি দিয়ে থাকেন নবী (সা) তো শবে মেরাজের রাতে নামাজ আর পরদিন রোজা রাখতে নিষেধ করেন নাই, তাহলে এগুলো করতে সমস্যা কী? সমস্যা হচ্ছে এটাকে তারা বিশেষ ফজিলতপূর্ণ মনে করে কাজটা করছেন। যেটা ফজিলতপূর্ণ হওয়ার দলীল হাদীস দ্বারা প্রমাণিত নয়। তাই এটাকে দ্বীনের অংশ মনে করলে তা বিদআতের অন্তর্ভুক্ত হবে। \n\nরাসূল (সা) সারা বছর তাহাজ্জুদ পড়া, সোম-বৃহস্পতিবারের রোজা, আইয়ামে বীজের রোজা রাখার ব্যাপারে অনেক ফজিলতের কথা বলেছেন। আমাদের ভাইয়েরা সেইসব নির্দেশনা পালন করুন আর নাই করুন, তাদের নিজেদের \"যুক্তি\" দিয়ে মেরাজের রাত্রের ইবাদতকে বিশেষ ফজিলতের বলে প্রমাণ করতে চান। শবে মেরাজের জন্য বিশেষ কোনো আমল হাদীস থেকে জানা যায় না। আমাদের কর্তব্য হবে মনে প্রাণে মেরাজকে বিশ্বাস করা। মেরাজের ব্যাপারে কোনো সন্দেহ সংশয় পোষণ না করা। কুরআন-হাদীসের আলোকে মেরাজের বিশুদ্ধ বর্ণনাগুলো অধ্যয়ন করা। মেরাজের ব্যাপারে জাল ও বানোয়াট কথা প্রচার না করা ও বিশ্বাস না করা। তাহলে ইনশাআল্লাহ শবে মেরাজের ব্যাপারে আমাদের কর্তব্য পালন হবে।\n\nরজব মাস বিষয়ক যে সকল ভুল ধারনা ও হাদীসের নামে জালিয়াতি রয়েছে তার কিছু জিনিস জানা যাবে এখান থেকেঃ \nhttps://www.hadithbd.com/books/email/?id=4952\n\nতাই আসুন, কুরআন-সুন্নাহ ও সাহাবীদের জীবন ও আমল থেকে জ্ঞান নিয়ে ইসলাম পালন করি। অন্য কারো বিবেক-বুদ্ধি-যুক্তি ইত্যাদির উপর ভিত্তি করে মনগড়া আমল না করি। কোনো একটা আমলকে বা দিবসকে ইসলাম যতটুকু মর্যাদা দিয়েছে ততটুকুই আমরা মূল্যায়ন করব। কোনো ক্রমেই বাড়াবাড়ি বা ছাড়াছাড়ি কাম্য নয়। আল্লাহ আমাদেরকে সঠিক বুঝ দান করুন। শিরক ও বিদআত থেকে মুক্ত থাকার তাওফিক দান করুন। আমীন।",
  "content_title": "হিজরি ১৪৪৩ সালের রজব মাসের চাঁদ দেখা গিয়েছে"
}
