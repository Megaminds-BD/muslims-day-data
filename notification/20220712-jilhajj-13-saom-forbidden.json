{
  "button_hints": "চলতি মাসে আর্থিক অনুদান দিয়েছেন কি?\n\nঅ্যাপ সম্পর্কে আপনার মতামত জানিয়ে আমাদের অনুপ্রাণিত করতে 5 star রেটিং দিন ও অ্যাপের কার্যক্রম চালিয়ে নিতে আর্থিক সহযোগিতা করুন",
  "button_text": "৫ স্টার রেটিং দিন",
  "button_url": "https://play.google.com/store/apps/details?id=theoaktroop.appoframadan",
  "content_message": "রোজা রাখা যেমন ইবাদত, বছরের ৫টি নির্দিষ্ট দিনে রোজা না রাখাও ইবাদত। দিন ৫টি হলো ১ শাওয়াল বা ঈদুল ফিতরের দিন এবং জিলহজ্জের ১০ থেকে ১৩ তারিখ বা ঈদুল আযহা ও এরপর ৩ দিন। উক্ত ৫ দিনে রোজা রাখা হারাম।\n\nআমরা অ্যাপের মাধ্যমে প্রতি চান্দ্র মাসে আইয়ামে বীজের রোজার জন্য রিমাইন্ডার দিয়ে থাকি। আলহামদুলিল্লাহ, আমাদের অ্যাপের অনেক ইউজারই আমাদের এই রিমাইন্ডারগুলোর মাধ্যমে নিয়মিত আইয়ামে বীজের নফল রোজা রেখে থাকেন।\n\nআইয়ামে বীজের রোজার ফজিলত ও প্রাসঙ্গিক মাসআলা জেনে নিতে এই লেখাটি পড়তে পারেনঃ\nhttps://hellohasan.com/2021/05/16/আইয়ামে-বীজ-রোজা-কবে-ফজিলত\n\nআইয়ামে বীজের রোজা রাখতে হয় প্রতি চান্দ্র মাসের ১৩, ১৪ ও ১৫ তারিখে। কিন্তু জিলহজ্জ মাসের ক্ষেত্রে একটু ব্যতিক্রম। কারণ জিলহজ্জের ১৩ তারিখ রোজা রাখা নিষিদ্ধ। তাই যারা প্রতি মাসে আইয়ামে বীজের রোজা রেখে থাকেন। তারা যেন ভুল করে চলতি মাসের ১৩ তারিখ রোজা রেখে না ফেলেন। এমাসের রোজার ক্ষেত্রে ১৩ জিলহজ্জ (১৩ জুলাই ২০২২) রোজা রাখা যাবে না।\n\nতবে আপনি চাইলে ১৪, ১৫ এই দুই দিন এবং এর সাথে আরো ১ দিন রোজা রাখতে পারেন। তাহলে প্রতি মাসের আমলের ধারাবাহিকতা রক্ষা হলো। মাসে ৩ দিন রোজা রাখলে সারা মাস রোজা রাখার সওয়াব পাওয়া যায়। তাই এভাবে এই মাসে ৩ দিন রোজা রাখার মাধ্যমে সারা মাস রোজার সওয়াব আমরা হাসিল করতে পারি।\n\nজিলহজ্জের ১৩ তারিখ আসরের নামাজ পর্যন্ত প্রত্যেক ফরজ নামাজের পর কমপক্ষে ১ বার তাকবীর দেয়া প্রত্যেক প্রাপ্তবয়ষ্ক নর-নারীর জন্য ওয়াজিব। তাই ১৩ জিলহজ্জ (১৩ জুলাই) বুধবার আসরের নামাজ পর্যন্ত আমরা মনে করে প্রতি ফরজ নামাজের পর তাকবির দিব। বাসার নারী সদস্যদেরকেও বারবার মনে করিয়ে দিব যেন তাকবির মিস না হয়। তাকবিরটি হলোঃ\nاَللهُ أَكْبَرُ، اَللهُ أَكْبَرُ، لَاإِلٰهَ إِلاَّ اللهُ، وَاللهُ أَكْبَرُ، اللهُ أَكْبَرُ وَلِلهِ الحَمْدُ",
  "content_title": "জিলহজ্জের ১৩ তারিখ রোজা রাখা নিষিদ্ধ"
}
