{
  "button_hints": "অ্যাপের নিয়মিত রক্ষণাবেক্ষণের জন্য আপনার আর্থিক সহায়তা একান্ত প্রয়োজন",
  "button_text": "বিকাশে ডোনেট করুন",
  "button_url": "https://shop.bkash.com/muslims-day01724014785/paymentlink/default-payment",
  "content_message": "চলছে শাওয়াল মাস। এ মাসের আইয়ামে বীজের নফল রোজাগুলো রাখতে হবে যথাক্রমে ৪, ৫ ও ৬ মে (বৃহস্পতি, শুক্র ও শনিবার)। অর্থাৎ বুধবার দিবাগত রাতে সাহরি খেয়ে বৃহস্পতিবার রোজা শুরু করতে হবে। এর ধারাবাহিকতায় শুক্র ও শনিবার রোজা রাখতে হবে। যে কোনো রোজার জন্য সাহরি খাওয়া উত্তম একটি সুন্নাহ। রোজা রাখার সুবিধার্থে মোবাইলে এখনি রিমাইন্ডার সেট করে রাখতে পারেন।\n\nআইয়ামে বীজ আরবি দু’টি শব্দের সমন্বয়ে গঠিত। আইয়ামে অর্থ দিবসসমূহ, আর বীজ অর্থ শুভ্র, সাদা, শ্বেত, খাঁটি, নির্ভেজাল। প্রতি চন্দ্র মাসের ১৩, ১৪ ও ১৫ তারিখকে আইয়ামে বীজ বলা হয়। অনেকগুলো সহীহ হাদীস দ্বারা এই তিন দিন রোজা রাখার জন্য উৎসাহিত করার প্রমাণ পাওয়া যায়। নবীজি (সা) নিয়মিত আইয়ামে বীজের রোজা রাখতেন এবং সাহাবীগণকে (রা) এ রোজা রাখতে উৎসাহ দিতেন। প্রতি চান্দ্র মাসের ৩দিন রোজা রাখা সারা বছর রোজা রাখার সওয়াবের সমতুল্য।\n\nআইয়ামে বীজের রোজা সম্পর্কে বিস্তারিত জানা যাবে এখানেঃ\nhttps://muslimsday.com/আইয়ামে-বীজ-রোজার-ফজিলত\n\nশাওয়াল মাসের একটি গুরুত্বপূর্ণ নফল আমল হচ্ছে এ মাসে ৬টি রোজা রাখা। রমাদানের রোজার পর যে শাওয়ালে ৬টি রোজা রাখবে, এর সওয়াব সারা বছর রোজা রাখার সমতুল্য! এ রোজাকে আমাদের সমাজে অনেকে \"সাক্ষী রোজা\" বলে থাকেন। তারা বিশ্বাস করেন এই ৬টি রোজা রমাদানের রোজার ব্যাপারে আল্লাহর কাছে সাক্ষ্য দিবে। উক্ত ধারনাটি ভুল ও ভিত্তিহীন। কুরআন-হাদীসে এরকম কোনো সাক্ষী রোজার ধারনা বিশুদ্ধ সূত্রে পাওয়া যায় না। তাই এই বিশ্বাস থেকে আমরা বিরত থাকব। নিচের লিংক থেকে শাওয়াল মাসের ৬টি রোজা সম্পর্কে বিস্তারিত জানা যাবে।\nhttps://muslimsday.com/শাওয়ালের-ছয়-রোজা\n\nআইয়ামে বীজের ৩ দিন ও অপর ৩ দিন রোজা রাখলেও ইনশাআল্লাহ আমরা শাওয়ালের ৬টি রোজা ও আইয়ামে বীজ উভয়ের সওয়াব পেয়ে যাব। এছাড়াও সোম-বৃহস্পতিবার রোজা রাখলে এর জন্যও ইনশাআল্লাহ আলাদা সওয়াব পাব। কারণ এই ২ দিন রোজা রাখাও সুন্নাহ। তাই সম্ভব হলে শাওয়ালের ৬টি রোজা ও আইয়ামে বীজের ৩টি রোজা আলাদা ভাবে রাখি। তা পারা না গেলে আইয়ামে বীজ ও সোম-বৃহস্পতিবার মিলিয়ে রোজা রেখে একাধিক সুন্নাহ অনুসরণের মাধ্যমে বাড়তি সওয়াব হাসিল করি।\n\nআল্লাহ আমাদের সকলকে বেশি বেশি নফল রোজা রাখার তাওফিক দান করুন। আমীন।",
  "content_title": "শাওয়াল মাসের আইয়ামে বীজের রোজা"
}
