{
  "button_text": "বিকাশ পেমেন্টে ডোনেট করুন",
  "button_hints": "চলতি মাসে ডোনেট করেছেন কি?\n\nঅ্যাপের কার্যক্রমকে চালিয়ে নিতে আপনার সাধ্যমত অনুদান দিতে পারেন।",
  "button_url": "https://shop.bkash.com/muslims-day01724014785/paymentlink/default-payment",
  "content_message": "আজ ১৬ অক্টেবর ২০২৩ সোমবার সূর্যাস্তের পর থেকে বাংলাদেশে ১৪৪৫ হিজরির রবিউস সানী মাস শুরু হলো। দেশের প্রচলিত নিয়মে নতুন মাসের দিন গণনা শুরু হবে আগামীকাল ১৭ অক্টোবর মঙ্গলবার থেকে।\n\nরবিউস সানী মাসের আইয়ামে বীজের রোজা রাখতে হবে ২৯, ৩০ ও ৩১ অক্টোবর ২০২৩ - রবি, সোম ও মঙ্গলবার। নবীজি (সা) নিয়মিত এই রোজাগুলো রাখতেন। আইয়ামে বীজের তিন দিন অথবা মাসের যে কোনো তিন দিন রোজা রাখলে, ৩০ দিন রোজা রাখার সওয়াব পাওয়া যায়। কারণ প্রত্যেক নেক আমলকে আল্লাহ ১০ গুণ পর্যন্ত বৃদ্ধি করে দেন। তাই মাসে ৩টি রোজা রাখলে এর সওয়াব ১০ গুণ বৃদ্ধিতে ৩০টি রোজা রাখার সমান সওয়াব পাওয়া যাবে ইনশাআল্লাহ।[1]\n\nরবিউস সানী বা রবিউল আখির মাসের কোনোরূপ বৈশিষ্ট্য, ফযীলত বা এ মাসের কোনো বিশেষ সালাত, সিয়াম, দোয়া, যিকর বা বিশেষ কোনো আমল হাদীস শরীফে বর্ণিত হয় নি।\n\nরাসূলুল্লাহ (সা) এর ইন্তিকালের প্রায় সাড়ে পাঁচশত বছর পরে, ৫৬১ হিজরী সালের রবিউস সানী মাসের ১০ তারিখে হযরত আব্দুল কাদির জীলানী (রাহ) ইন্তিকাল করেন। আমাদের দেশে অনেকে এ উপলক্ষ্যে ১১ রবিউস সানী গেয়ারভী শরীফ বা ফাতেহায়ে ইয়াযদহম উদযাপন করেন।\n\nস্বভাবতই এর সাথে কুরআন-হাদীসের কোনোরূপ সম্পর্ক নেই। এমনকি জন্ম বা মৃত্যু উদযাপন করা বা জন্ম তারিখ বা মৃত্যু তারিখ উপলক্ষ্যে দোয়া খায়ের বা সাওয়াব রেসানী করার কোনো নির্দেশনা, প্রচলন বা উৎসাহ কোনো হাদীসে নেই। রাসুলুল্লাহ (সা) এর জীবদ্দশায় তাঁর ছেলে, মেয়ে, স্ত্রী অনেক আত্মীয় ও অনেক সাহাবী ইন্তেকাল করেছেন। যারা সকলেই আল্লাহর শ্রেষ্ঠতম ওলীদের অন্তর্ভুক্ত ছিলেন। তিনি কখনো কারো মৃত্যুর পরে প্রতি বছর-বছর, বা পরবর্তী কোনো সময়ে মৃত্যুর দিনে বা অন্য কোনো সময়ে কোনো ফাতেহা বা কোনো অনুষ্ঠানের ব্যবস্থা করেন নি। রাসূলুল্লাহ (সা) এর ওফাতের পরে তাঁর কন্যা ফাতিমা (রা), জামাতা আলী (রা), দৌহিত্র হাসান-হুসাইন (রা), উম্মুল মুমিনীনগণ, খলীফায়ে রাশিদগণ, অন্যান্য সাহাবীগণ, তাবিয়ী-তাবি-তাবিয়ীগণ কেউ কখনো তাঁর ওফাতের দিনে বা অন্য কোনো সময়ে কোনোরূপ ফাতেহা, দোয়া বা কোনো অনুষ্ঠান করেন নি। অনুরূপভাবে কোনো সাহাবী, তাবিয়ী, তাবি-তাবিয়ী, চার ইমাম, তাদের ছাত্রগণ কেউ কখনো এরূপ ফাতিহা বা অনুষ্ঠান করেন নি।\n\nতাই আমরা কোনো ওলি-বুজুর্গদের কিংবা যে কোনো ব্যক্তির জন্ম বা মৃত্যুদিন উদযাপন করব না। কোনো কাজকে দ্বীনের অংশ বা সওয়াবের কাজ মনে করব তখনই, যখন তা নবীজির (সা) বা সাহাবীগণের (রা) সুন্নাহ দ্বারা প্রমাণিত হবে।\n\nরবিউস সানী মাসের ফযীলত-আমল ইত্যাদি নামে যা কিছু প্রচলিত রয়েছে সবই বানোয়াট ও ভিত্তিহীন। যেমন ‘‘রবিউস-সানী মাসের প্রথম তারিখে রাত্রিবেলা চার রাকয়া’ত নফল নামায আদায় করিতে হয়। উহার প্রতি রাকয়াতে সূরা ফাতিহার পরে সূরা ইখলাছ পড়িতে হয়। এই নামায আদায়কারীর আমল নামায় ৯০ হাজার বৎসরের সাওয়াব লিখা হইবে এবং ৯০ হাজার বৎসরের গুনাহ মাফ করিয়া দেওয়া হইবে।’’ এরূপ আরো অনেক কথা প্রচলিত বিভিন্ন পুস্তকে দেখা যায়। এসকল ভিত্তিহীন রেওয়াজ রসম ও আমল থেকে বিরত থাকা কাম্য।\n\nআল্লাহ আমাদেরকে সুন্নাহের আলোকে জীবন পরিচালনা করার তাওফিক দান করুন। আমীন।\n\nতথ্যসূত্রঃ\n-----------\n[1] https://muslimsday.com/আইয়ামে-বীজ-রোজার-ফজিলত/\n[2] হাদীসের নামে জালিয়াতি - ড. খোন্দকার আব্দুল্লাহ জাহাঙ্গীর",
  "content_title": "রবিউস সানী মাসের চাঁদ দেখা গিয়েছে"
}
