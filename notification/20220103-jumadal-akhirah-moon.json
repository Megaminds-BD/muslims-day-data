{
  "button_hints": "আমাদেরকে উৎসাহ দিতে প্লে স্টোরে ৫ স্টার রেটিং দিন। অ্যাপের iOS ভার্সন ডেভেলপ করার জন্য আর্থিক অনুদান দিন",
  "button_text": "অ্যাপ আপডেট করুন ও ৫ স্টার রিভিউ দিন",
  "button_url": "https://play.google.com/store/apps/details?id=theoaktroop.appoframadan",
  "content_message": "আজ (৩ জানুয়ারি ২০২২) বাংলাদেশের আকাশে জুমাদাল আখিরাহ মাসের চাঁদ দেখা যায় নি। তাই আগামীকাল মঙ্গলবার জুমাদাল আউয়ালের ৩০তম দিন পূর্ণ হবে। দেশের প্রচলিত নিয়ম অনুযায়ী ১৪৪৩ হিজরির জুমাদাল আখিরাহ মাসের দিন গণনা শুরু হবে ৫ জানুয়ারি ২০২২ ইং তারিখ রোজ বুধবার থেকে।[1]\n\nআপনার ফোনে থাকা অ্যাপে হিজরি তারিখ স্বয়ংক্রিয় ভাবে পরিবর্তন হয়ে যাবে। যদি আপনি ম্যানুয়াল্যি আপডেট করতে চান তাহলে হোমপেজটি পুল করে রিফ্রেশ করে নিন। যেভাবে ফেসবুক, ইউটিউব বা অন্যান্য অ্যাপের পেজ রিফ্রেশ করে থাকেন।\n\nআমাদের অ্যাপের নতুন ভার্সন 5.6 এখন প্লে স্টোরে পাওয়া যাচ্ছে। আপডেট না করে থাকলে অনুগ্রহ করে দ্রুত আপডেট করে নিন। আমাদের অ্যাপের আইফোনের ভার্সনের জন্য ডেভেলপমেন্ট চলছে। সকলের দুআ ও সহযোগিতা একান্ত কাম্য।\n\nজুমাদাল আখিরাহ মাসের আইয়ামে বীজের রোজা রাখতে হবে চান্দ্র মাসের ১৩, ১৪ ও ১৫ তারিখ মোতাবেক; জানুয়ারি মাসের ১৭, ১৮ ও ১৯ তারিখ রোজ সোম, মঙ্গল ও বুধবার। নবীজি (সা) নিয়মিত এই রোজাগুলো রাখতেন। আইয়ামে বীজের তিন দিন অথবা মাসের যে কোনো তিন দিন রোজা রাখলে, সারা মাস রোজা রাখার সওয়াব পাওয়া যায়। কারণ প্রত্যেক নেক আমলকে আল্লাহ ১০ গুণ পর্যন্ত বৃদ্ধি করে দেন। তাই মাসে ৩টি রোজা রাখলে এর সওয়াব ১০ গুণ বৃদ্ধিতে ৩০টি রোজা রাখার সমান সওয়াব পাওয়া যাবে ইনশাআল্লাহ।[2]\n\nজমাদিউল আখিরাহ (জুমাদা আস-সানী) মাসের কোনোরূপ বৈশিষ্ট্য, ফযীলত বা এ মাসের কোনো বিশেষ সালাত, সিয়াম, দোয়া, যিকর বা বিশেষ কোনো আমল হাদীস শরীফে বর্ণিত হয় নি। এ বিষয়ে যা কিছু বলা হয় সবই বানোয়াট ও ভিত্তিহীন।\n\nযেমনঃ ‘‘জমাদিউস সানী মাসের পহেলা তারিখে হযরত আবু বকর সিদ্দীক (রা) এবং অন্যান্য সাহাবীগণ দুই রাকয়াতের নিয়তে মোট ১২ রাকয়া’ত নামায আদায় করিতেন। ইহার প্রত্যেক রাকয়া'তে সূরা ফাতিহার পরে ১১ বার করিয়া সুরা ইখলাছ পড়িতেন। আবার কেহ কেহ সূরা ইখলাছের পরে ৩ বার আয়াতুল কুরসী পাঠ করিতেন। এই নামাযে অসংখ্য নেকী লাভ হয়।...’’\n\nএ জাতীয় অনেক ভিত্তিহীন ও বানোয়াট কথা আমাদের দেশে প্রচলিত ‘বার চান্দের ফযীলত’ ও এই ধরনের পুস্তকাদিতে পাওয়া যায়। এরূপ আরো অনেক ফজিলতের মিথ্যা দাবি, প্রচলিত বিভিন্ন পুস্তকে দেখা যায়।[3] এসকল ভিত্তিহীন রেওয়াজ রসম ও আমল থেকে বিরত থাকা কাম্য।\n\nআল্লাহ আমাদেরকে সুন্নাহের আলোকে জীবন পরিচালনা করার তাওফিক দান করুন। আমীন।\n\nতথ্যসূত্রঃ\n-----------\n[1]https://www.banglatribune.com/others/religion/721514\n[2] https://hellohasan.com/2021/05/16/আইয়ামে-বীজ-রোজা-কবে-ফজিলত\n[3] হাদীসের নামে জালিয়াতি - ড. খোন্দকার আব্দুল্লাহ জাহাঙ্গীর - https://www.hadithbd.com/books/link/?id=4951",
  "content_title": "জুমাদাল আখিরাহ মাসের চাঁদ দেখা যায় নি"
}
