{
  "button_hints": "অ্যাপ পরিচালনার জন্য সাধ্য মত আর্থিক অনুদান দিন (যাকাত বা ফিতরা দেয়া যাবে না)।\n\nবাড়তি খরচ ছাড়াই মুসলিমস ডে অ্যাপে অনুদান দিতে পারেন বিকাশ পেমেন্টের মাধ্যমে!",
  "button_text": "বিকাশ পেমেন্ট করুন",
  "button_url": "https://shop.bkash.com/muslims-day01724014785/paymentlink",
  "content_message": "আজ হিজরি ১৪৪৩ সালের ৬ শাওয়াল (৮ মে ২০২২)। শাওয়াল মাসের প্রথম দশক চলছে।\n\nরমজানের ১ মাস রোজা রাখার পর ইবাদতের এ ধারাবাহিকতায় শাওয়াল মাসেও কয়েকটি নফল রোজা রাখার বিধান রয়েছে। আলেমগণ বলেন, কোনো ইবাদত কবুল হওয়ার একটা আলামত হচ্ছে সে ইবাদতটির ধারাবাহিকতা বজায় থাকা। রমজানের সিয়াম পালনের পর শাওয়াল মাসে ছয়টি রোজা রাখা সুন্নত বা মুস্তাহাব। শাওয়াল মাসে ছয়দিন রোজা রাখার অনেক ফজিলত, মর্যাদা ও সওয়াব রয়েছে।\n\nনবী (সা) বলেনঃ \"যে ব্যক্তি ঈদুল ফিতরের পর ছয় দিন সিয়াম রাখলো, তা পূর্ণ বছর সিয়াম রাখার সমতুল্য। “কেউ কোন সৎকাজ করলে, সে তার দশ গুণ পাবে” (সূরা আনআমঃ ১৬০)।\n(ইবনে মাজাহ ১৭১৫)\n\nশাওয়ালের ৬টি রোজা বিষয়ে যা জেনে রাখা ভালঃ\n-----------------------------------------------\n# রমজানের রোজা কাজা থাকলে আগে সেগুলো রেখে এরপর শাওয়ালের নফলগুলো রাখতে হবে\n\n# এ ছয়টি রোজা শাওয়ালের ২ তারিখ থেকে নিয়ে শেষ দিন পর্যন্ত যে কোনো ৬ দিন রাখা যাবে\n\n# এক টানা ৬দিন বা মাঝে গ্যাপ দিয়ে ৬টি রোজা রাখা যাবে। একটানা রাখার চেয়ে মাঝে বিরতি দিয়ে রাখা উত্তম\n\n# এ রোজার আলাদা কোনো নিয়ম নাই। রমজানের রোজার মতই সাহরি খাব এবং ইফতার করব\n\n# রমজানের রোজার মত এ রোজার ক্ষেত্রেও সাহরি খাওয়া সুন্নত। আমাদের উচিত সাহরি খাওয়া। কিন্তু কোনো কারণে সাহরি খেতে না পারলে রোজা হবে না এমন ধারনাটা ভুল। সাহরি না খেলেও রোজার কোনো ক্ষতি হয় না\n\n# অনেকে প্রশ্ন করেন এ রোজার জন্য তারাবীহ সালাত আদায় করতে হবে কিনা। উত্তর হচ্ছে রমজান সহ কোনো রোজা শুদ্ধ হওয়ার জন্য তারাবীহ সালাত বাধ্যতামূলক নয়। তারাবীহ রমজান মাসের জন্য আলাদা একটা ইবাদত। রোজা শুদ্ধ হওয়ার সাথে তারাবীহ সালাতের সরাসরি কোনো সম্পর্ক নাই। শাওয়ালের ৬টি রোজার জন্য তারাবীহ সালাত আদায়ের বিধান নাই\n\n# অনেকে শাওয়ালের ৬ রোজার নিয়ত খুঁজে থাকেন। আপনি শাওয়াল মাসের রোজার ফজিলত হাসিল করার জন্য সাহরি খেতে উঠেছেন বা মনে মনে চিন্তা করেছেন যে, আজকের দিনে রোজা রাখব। এটাই আপনার নিয়ত। বাংলা বা আরবিতে গদ বাধা কয়েকটি বাক্য পাঠ করা জরুরি নয়। জরুরি মনে করলে তাতে বিপদের সম্ভাবনা আছে\n\n# শাওয়ালের রোজাগুলো ফরজ বা ওয়াজিব নয়। অর্থাৎ রোজাগুলো রাখলে সওয়াব আছে, কিন্তু না রাখলে গুনাহা নাই। এর ফজিলতের কথা চিন্তা করে সবারই উচিত রোজাগুলো রাখা\n\n# অনেক আলেমের মতে সোমবার, বৃহস্পতিবার বা আইয়ামে বীজের ৩ দিন (হিজরি মাসের ১৩, ১৪ ও ১৫ তারিখ) শাওয়ালের রোজাগুলো রাখলে উভয় সুন্নত আদায়ের সওয়াব পাওয়া যাবে ইনশাআল্লাহ। তাই সম্ভব হলে আইয়ামে বীজ ও শাওয়ালের ৬টি রোজা আলাদা ভাবে রাখি। অন্যথায় আইয়ামে বীজের ৩ দিনও সোম-বৃহস্পতিবার মিলিয়ে শাওয়ালের ৬টি রোজা রাখি। এতে আমরা আশা করতে পারি আল্লাহ উভয় সুন্নাহ পালনের সওয়াব দিবেন। (এ ব্যাপারে আলেমদের ভিন্নমতও রয়েছে)।\n\n# অজ্ঞতা বশত অনেকে এই রোজাকে \"সাক্ষী রোজা\" বলে থাকেন। তারা মনে করেন এই ৬টি রোজা রাখলে এগুলো রমজানের রোজার ব্যাপারে আল্লাহর কাছে সাক্ষ্য দিবে। এটাও পুরোপুরি ভিত্তিহীন ও বানোয়াট একটি বিশ্বাস। তাই শাওয়ালের ৬ রোজাকে আমরা সাক্ষী রোজা বলব না\n\n# ফজরের আযানের সাথে সাহরির শেষ সময়ের কোনো সম্পর্ক নাই। রমজান মাসের তুলনায় অন্য সময়ে ফজরের আযান দেয়া হয় সাহরির সময় শেষ হওয়ারও প্রায় আধা ঘন্টা পর। তাই ফজরের আযান পর্যন্ত সাহরি খেতে থাকলে রোজা হবে না এটা প্রায় নিশ্চিত। তাই কোনো ক্রমেই ফজরের আযান পর্যন্ত সাহরি খাওয়া যাবে না। অ্যাপে দেখানো সাহরির শেষ সময়ের মধ্যেই খাওয়া শেষ করতে হবে\n\nআমাদের সকলের উচিত শাওয়ালের সিয়ামগুলো পালন করা। কেননা, মানবিক ত্রুটির কারণে রমাদানের ফরজ রোজাগুলোতে ভুল হয়ে থাকলে আল্লাহ নফল রোজার মাধ্যমে কিয়ামতের দিন তা ব্যালেন্স করে দিতে পারেন।\nআল্লাহ আমাদের সবাইকে শাওয়াল মাসে ৬টি রোজা রাখার তাওফিক দান করুন। আমীন।\n\nদলিল সহ শাওয়াল মাসের ৬টি রোজা সম্পর্কে বিস্তারিত জানা যাবে নিচের লিংক থেকেঃ\nhttps://hellohasan.com/2020/05/30/শাওয়াল-ছয়-রোজা-সাক্ষী",
  "content_title": "শাওয়ালের রোজার ফজিলত ও রমাদানের রোজা কাযা থাকলে শাওয়ালের রোজা রাখার বিধান"
}
