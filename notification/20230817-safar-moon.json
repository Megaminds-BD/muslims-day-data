{
  "button_text": "৫ স্টার রেটিং দিন",
  "button_hints": "আমাদেরকে উৎসাহ দিতে প্লে স্টোরে ৫ স্টার রেটিং দিন এবং অ্যাপ ডেভেলপমেন্টের কার্যক্রমকে চলমান রাখতে আর্থিক অনুদান প্রদান করুন",
  "button_url": "https://play.google.com/store/apps/details?id=theoaktroop.appoframadan",
  "content_message": "আজ বৃহস্পতিবার (১৭ আগস্ট, ২০২৩) সন্ধ্যায় বাংলাদেশের আকাশে সফর মাসের নতুন চাঁদ দেখা গিয়েছে। ১৪৪৫ হিজরির সফর মাসের দিন গণনা শুরু হবে আগামীকাল ১৮ আগস্ট ২০২৩ ইং তারিখ রোজ শুক্রবার থেকে।\n\n১৪৪৫ হিজরির সফর মাসের আইয়ামে বীজের নফল রোজা রাখতে হবে যথাক্রমেঃ ৩০, ৩১ আগস্ট এবং ১ সেপ্টেম্বর রোজ বুধ, বৃহস্পতি ও শুক্রবার।\n\nঅন্যান্য মাসের মত সফর মাসকে কেন্দ্র করেও মুসলিম সমাজে কিছু ভুল ধারনা, কুসংস্কার ও বিদআত প্রচলিত রয়েছে। অনেকে সফর মাসকে বালা মুসিবত ও অশুভ মাস মনে করে থাকেন। এটি সম্পূর্ণ ইসলাম বিরোধী একটি ভুল ধারনা। ইসলামে কোনো অশুভ দিন বা মাস বলে কিছু নাই।\n\nসফর মাসের সবচেয়ে বহুল প্রচলিত ভুল ধারনা ও বিদআতের চর্চা হচ্ছে \"আখেরী চাহার সোম্বা\"। সফর মাসের শেষ বুধবারে এই দিবস পালন করা হয়ে থাকে। আখেরী চাহার সোম্বা ও সফর মাসের প্রচলিত ভুল ধারনা সম্পর্কে বিস্তারিত জানা যাবে এখান থেকে:\n\nhttps://muslimsday.com/আখেরী-চাহার-সোম্বা-বিদআত\n\nএ দিবস সম্পর্কে কথিত আছে:\n\n\"এই দিনে নাকি নবীজি (সা) অসুস্থ্যতা থেকে একটু সুস্থ্য হয়েছিলেন এবং গোসল করেছিলেন। এই দিনের গোসলই নবীজির (সা) জীবনের শেষ গোসল ছিল। নবীজির (সা) খানিকটা রোগমুক্তির কারণে শুকরিয়া স্বরূপ সাহাবীগণ (রা) নাকি শত শত উট ও হাজার হাজার দিনার দান সাদকা করেছিলেন।...\"\n\nদুঃখজনক হলেও সত্য যে, উপরের আমল ও দাবীগুলো সঠিক নয়। উক্ত ঘটনার সমর্থনে কোনো গ্রহনযোগ্য হাদীস পাওয়া যায় না। এ দিবসকে কেন্দ্র করে অনেকে বিশেষ নামাজ ও বিশেষ ইবাদত বন্দেগী করেন। যার কোনো ভিত্তি ইসলামী শরীয়তে নাই। এটি একটি নব-আবিষ্কৃত বিষয়।\n\nযেই দিবসের কোনো গ্রহনযোগ্য ভিত্তিই নাই, সে দিবসকে আমাদের অনেকটা জাতীয় ভাবে পালন করা হয়ে থাকে। এই দিনে শিক্ষা প্রতিষ্ঠানগুলো ছুটি থাকে। বিভিন্ন মসজিদে বিশেষ ওয়াজ ও \"মিলাদ\" মাহফিলের আয়োজন করা হয়ে থাকে। পত্রিকাগুলো এ দিবস উপলক্ষ্যে বিশেষ ক্রোড়পত্র প্রকাশ করে থাকে।\n\nআল্লাহ আমাদেরকে প্রচলিত ভুল ও বিদআতের চর্চা থেকে মুক্ত রাখুন। আমীন।",
  "content_title": "সফর মাসের চাঁদ দেখা গিয়েছে"
}
