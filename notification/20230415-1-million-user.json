{
  "button_hints": "শবে ক্বদর, ইতিকাফ, ফিতরা, ঈদের নামাজের নিয়ম সহ আপনার প্রয়োজনীয় মাসআলাগুলো জেনে নিতে পারেন আমাদের ওয়েবসাইট থেকে",
  "button_text": "মুসলিমস ডে ওয়েবসাইট ভিজিট করুন",
  "button_url": "https://muslimsday.com/?utm_source=muslims-day&utm_medium=notification&utm_campaign=blog-reach",
  "content_message": "আলহামদুলিল্লাহ! ২০১৫ সালে কম্পিউটার ইঞ্জিনিয়ারিংয়ের চারজন শিক্ষার্থীর প্র্যাক্টিস প্রোজেক্ট হিসাবে অতি ক্ষুদ্র পরিসরে যাত্রা শুরু করে App Of Ramadan. পরবর্তীতে এর নামকরণ করা হয় মুসলিমস ডে।\n\nপ্রথম প্রকাশিত হওয়ার প্রায় ৮ বছর পর, অ্যাপের অ্যাক্টিভ ইউজারের সংখ্যা ১ মিলিয়ন বা ১০ লক্ষ অতিক্রম করেছে। এত বিপুল সংখ্যক ইউজারদেরকে কিছুটা হলেও সেবা দেয়ার তাওফিক হয়েছে, এজন্য আল্লাহর কাছে শুকরিয়া জ্ঞাপন করছি।\n\nআপনি হয়ত জেনে থাকবেন মুসলিমস ডে কোনো কোম্পানি বা ব্যবসায় প্রতিষ্ঠান নয়। আমরা কয়েকজন সফটওয়্যার ইঞ্জিনিয়ার, ডিজাইনার ও আলেম নিজ নিজ চাকুরির পাশাপাশি মুসলিমস ডে অ্যাপের জন্য কাজ করি। চাকুরি, পড়াশোনা, ব্যক্তিগত জীবনের ব্যস্ততার পরে মুসলিমস ডে এর জন্য কাজ করতে হয় বলে ইউজারদের অনেক অনুরোধই হয়ত আমরা রাখার সুযোগ পাই না। তবে আমরা সর্বোচ্চ চেষ্টা করে যাচ্ছি অ্যাপের রেগুলার আপডেট করার জন্য।\n\nএই রমাদানের পূর্বে আমরা প্রকাশ করেছি আমাদের বহুল কাঙ্খিত ওয়েবসাইট MuslimsDay.Com. গত বছর রিলিজ করেছিলাম মুসলিমস ডে এর iOS ভার্সন। আগামীতেও ইনশাআল্লাহ আমরা আমাদের কাজের পরিসর আরো বড় করব। অ্যাপের ব্যবহার আরো সহজ করার চেষ্টা করব।\n\nঅ্যাপের জন্য অনেক বেশি ফিচারের চেয়ে আমরা বরাবরই চেষ্টা করে আসছি ইউজারদের জন্য প্রয়োজনীয় ইসলামী জ্ঞান বিশুদ্ধ সোর্স থেকে শেয়ার করার। আগামীতে আমরা এই জায়গায় আরো বেশি জোর দিব ইনশাআল্লাহ। আমরা বিশ্বাস করি, একটা অ্যাপের এক্সক্লুসিভ সব ফিচার ডেভেলপের চেয়ে ফরজে আইন ইলমের জন্য কাজ করা বেশি জরুরি। পূর্বের মত আগামীতেও আমাদের প্রচেষ্টা অব্যাহত থাকবে ইনশাআল্লাহ।\n\nপরিশেষে, অ্যাপের সকল ইউজার, কলাকুশলী, আর্থিক অনুদানে অংশগ্রহনকারী ও শুভাকাঙ্খীদের জানাই আন্তরিক ধন্যবাদ। জাযাকাল্লাহ খাইর। আল্লাহ আপনার ও আমাদের সকলের দুনিয়া ও আখিরাতে কল্যান দান করুন। আমীন।",
  "content_title": "১ মিলিয়ন ইউজার"
}
